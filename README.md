# SCRUM-prosjekt

## Oppgave
I dette prosjektet skal dere lage en nettside for en fiktiv kunde. Dere bestemmer selv hvem kunden er, hva de ønsker å bestille og hvilke krav kunden har til nettsiden. Dere må i tillegg lage passende brukerhistorier til kundens ønsker. I rapporten som skal leveres til slutt skal det fremgå tydelig hvem kunden er, hva han har bestilt og hvilke krav kunden har til nettsiden. 

## Eksempel
NTNUI har over 20 koier (hytter) med stor variasjon i standard og størrelse, som medlemmer av NTNUI kan leie. Koiene er utstyrt med vedovn, kopper og kar, kokeutstyr og sengeplasser. Noen koier har ekstra fasiliteter som badstue. 

Dere har fått i oppdrag fra NTNUI å utvikle en nettside for koiene. Nettsiden skal inneholde informasjon om koiene, slik man kan se status for en koie (sengeplasser, fasiliteter, når den er booket/ledig og annen nyttig informasjon). På nettsiden skal det være mulig å booke en koie for en registrert bruker. Etter endt opphold må det gis en sluttrapport med status (info om ting som er ødelagt, status på ved, ting som ble gjenglemt).

### Eksempel på brukerhistorier

  
| ID | Brukerhistorier |
| -  | ----------- |
| 1  | Som NTNU student skal jeg med min student-mail (navn@stud.ntnu.no) kunne registrere en bruker på nettsiden.  |
| 2  | Som både registrert og uregistrert bruker skal jeg kunne se en oversikt over alle koiene NTNUI disponerer. |
| 3  | Som både registrert og uregistrert bruker skal jeg kunne klikke på en koie og få se status for denne koia. |
| 4  | Som registrert bruker skal jeg kunne se når en koie er booket/ledig og booke den i for maksimalt 7 dager i et ledig tidsrom. |
| 5  | Etter at en koie er booket og oppholdet er ferdig skal jeg få et varsel om at en sluttrapport må fylles ut. |
| 6  | ... |
| ...  | ... |
| 18  | ... |

## Gruppestruktur
Gruppen skal i dette prosjektet bruke Scrum som utviklingsmetode. Gjennom prosjektet skal dere gjennomføre 2 sprinter hvor dere skal bruke Sprint Planning Meeting og Sprint Review Meeting. I tillegg skal gruppen gjennomføre daily scrum i skoletimene på mandag og torsdag.  

Gruppekontrakt skal leveres på Canvas. [Mal for gruppekontrakt (Google Docs)](https://docs.google.com/document/d/1OhyK18lYyqcoU0AXf1GAwsoMkbbCG_UTjMoIXt_bx84/edit?usp=sharing).

## Bakgrunnsstoff
[Presentasjon av SCRUM (Google Docs)](https://docs.google.com/presentation/d/1vy1FcU8VgE-jqBYeBhJKVNLygzwU0MOofskFv7frVOI/edit?usp=sharing)

Her er to videoer som forklarer hva SCRUM er og hvordan man jobber med SCRUM:
* [Intro To Agile Scrum In Under 10 Minutes – What Is Scrum? (youtube.com)](http://youtube.com/watch?v=XU0llRltyFM)
* [Introduction to Scrum - 7 Minutes (youtube.com)](https://www.youtube.com/watch?v=9TycLR0TqFA&ab_channel=Uzility)

Du kan lese mer inngående om Scrum her: [What is Scrum? (atlassian.com)](https://www.atlassian.com/agile/scrum)

Jeg vil også anbefale at dere bruker KanBan for å fordele oppgaver og få oversikt status på oppgaver. Her er en video om KanBan:
* [Intro To Kanban In Under 5 Minutes (youtube.com)](https://www.youtube.com/watch?v=R8dYLbJiTUE)

Du kan lese mer inngående om KanBan her: [What is kanban? (atlassian.com)](https://www.atlassian.com/agile/kanban)

For å bruke KanBan trenger dere en oppslagstavle for å lage oversikt over alle oppgaver. Til dette kan dere bruke [Trello](https://trello.com/nb).

## Rapport
Gruppen skal levere en felles rapport ved slutten av prosjektet. Rapporten skal inneholde:
* Hvem er kunden?
* Hva har kunden bestilt?
* Hvilke krav stiller kunden til nettsiden (brukerhistorier)? 
* Produkt Backlog (se videoer om Scrum for retningslinjer) 
* Sprint Backlog (brukerhistoriene dere har valgt ut til sprint 1 og sprint 2)
* Brukerhistorier dere har implementert i sprint 1 og i sprint 2
* Kort referat/erfaringer fra Daily Scrum (maks 2-3 setninger pr. pers. i gruppen)
* Referat/erfaringer fra Sprint Planning Meeting og Sprint Review Meeting 
* Refleksjonsnotat. Hver person på gruppen skal skrive et notat på maks 400 ord hvor det kommer frem hvordan du har arbeidet med prosjektet. Hva har du lært? Hva syntes du var krevende? Hva ville du har gjort anderledes?  

## Demo
En demo vil bestå av :
1. Maksimalt 5 minutter per gruppe til å vise løsning så langt. Her velger dere ut noen brukerhistorier og viser hvordan disse er implementert.
1. Opptil 2 minutter med spørsmål om produktet fra Karl Arne

I løpet av prosjektet vil dere ha 2 sprinter, og dermed to demoer.

## Prosjektplan
| Uke/Timer | Aktivitet | Frister |
| --------  | --------- | ------- |
| **Uke 16** |  |  |
| Fredag 22. april | Intro scrum, fordele roller, inngå gruppekontrakt, velge verktøy som skal brukes |  |
| **Uke 17** |  |  |
| Mandag 25. april | Oppstart prosjekt, utdeling av oppgave og starte med brukerhistorier og deretter product backlog og deretter finne ut hva som skal inngå i sprint 1 (Sprint planning meeting) | Levere gruppekontrakt (5%) - Frist: mandag 25. april 23:59 |
| Fredag 29. april |  |  |
| **Uke 18** |  |  |
| Mandag 2. mai |  |  |
| Fredag 6. mai | |  |
| **Uke 19** |  |  |
| Mandag 9. mai |  En og en gruppe har demo. Sprint 1 retrospective etter demo, deretter starte med Sprint 2 planning meeting | Sprint 1 ferdig: Kode på github (10%), Demo (10%) |
| Fredag 13. mai | NKUL(?) |  |
| **Uke 20** |  |  |
| Mandag 16. mai | **FRI** |  |
| Fredag 20. mai  | |  |
| **Uke 21** |  |  |
| Mandag 23. mai | Ferdigstille sprint 2 / begynne å jobbe med grupperapport |  |
| Fredag 27. mai | **FRI** |  |
| **Uke 22** |  |  |  
| Mandag 30. mai | Demo av sprint 2 | Sprint 2 ferdig: Kode på github (10%), Demo (10%) |
| Fredag 3. juni | Jobbe med grupperapport | Endelig innlevering av Grupperapport (55%) og fullstendig kode (10%) på Github fredag 3. juni kl 23:59 |  
| **Uke 23** |  |  |
| Mandag 6. juni | **FRI** |  |
